---
title: O projektu
layout: o-projektu
---

Projekt _Samostuduj_ vznikl jako odpověď na mezeru ve vysokém školství v Česku a na Slovensku. Zatímco pro základní a střední vzdělávání existují iniciativy podporující sebeřízené učení, na úrovni univerzit a vysokých škol podobná alternativa chybí. V zemi panuje konzervativní představa, že formální vzdělávání je nenahraditelná, přesto věříme, že kvalitní, flexibilní a efektivní vzdělávání lze budovat i mimo tradiční instituce. _Samostuduj_ má za cíl tento model představit a ukázat, že svobodné samostudium dokáže nabídnout srovnatelnou či vyšší úroveň připravenosti do života.

## Kdo za projektem stojí?

Zatím jenom já, [Nikita](https://nktrjsk.cz). Projekt jsem založila proto, že jsem byla při svých začátcích samostudia sama ztracená. I když jsem naštěstí samostudium nějakým způsobem zvládla, vím, že ostatní stejné podmínky mít nemusí. Proto se snažím vytvářet materiály, které člověka navedou, ale zároveň ho nelimitují v tom, co se chce učit.

## Cíle


- Poskytovat kvalitní vzdělání zdarma a pro každého – Umožnit každému objevovat svůj potenciál bez finančních bariér. Flexibilní struktura výuky se přizpůsobí individuálním potřebám a připraví na „skutečný život“.
- Vytvářet a šířit otevřené vzdělávací materiály – Veškeré materiály budou licencované tak, aby je kdokoliv mohl číst, upravovat a sdílet. Otevřenost podporuje kreativitu, diskuzi i zdravý konflikt, který přináší nové nápady.
- Budovat projekt tak, aby mohl žít sám – Projekt stavíme tak, aby fungoval autonomně. Každý, kdo sdílí naše hodnoty, se může do vedení nebo rozvoje zapojit. Nejde o zisk ani moc, ale o šíření povědomí o sebeřízeném učení a zajištění stálého přístupu k materiálům.

## Hodnoty

- **Svoboda** – Je důležité zachovávat co největší svobodu, aby každý cítil, že má svůj život a vzdělání ve svých rukách.
- **Soukromí** – Soukromí by měl být základ. Chrání obě strany a respektuje jejich hranice. Pokud o sobě nechtějí sdílet více informací, než potřebují, nemusí.
- **Transparentnost** – Pokud člověk dělá věci upřímně, není potřeba nic skrývat.
- **Spolupráce** – Jeden člověk na všechno nestačí, proto je spolupráce potřebná.
- **Inovace** – Svět se neustále vyvíjí. Proto je potřeba se neustále zlepšovat, a přesně to děláme.

## Výzva k akci

Zapojte se do budování _Samostuduj_! Ať jste učitel, mentor nebo nadšenec pro samostudium, vaše zkušenosti, nápady i zpětná vazba jsou vítané. Kontaktujte nás a staňte se součástí komunity, která přepisuje pravidla vzdělávání.
